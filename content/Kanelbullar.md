---
Titel: Kanelbullar
Beskrivning: Baka goda och saftiga kanelbullar med detta perfekta kanelbullerecept.
Taggar:
    - sötbröd
---

_**20 st** bullar_

## Ingredienser

### Deg

- :mushroom: **0,5 pkt** jäst för söta degar (**25 g**)
- :butter: **50 g**  smör
- :milk_glass: **3 dl**  mjölk
- :white_circle: **1/2 dl**  strösocker
- :salt: **1 krm**  salt
- 🌾  **8 dl**  vetemjöl

### Fyllning

- :butter: **100 g**  rumsvarmt smör
- :wood: **1 msk**  malen kanel
- :white_circle: **1 dl**  strösocker

### Pensling

- :egg: **1** ägg
- :white_circle: pärlsocker

## Gör så här

1. **Deg:** Smula jästen i en bunke. Smält matfettet i en kastrull eller i en skål i mikrovågsugnen på full effekt _(max 800 W)_ **ca 30 sek**. Tillsätt mjölken och värm till fingervarmt (**37°C**). Häll lite av degvätskan över jästen och rör tills den löst sig.
2. Tillsätt resten av degvätskan, socker, salt och nästan allt vetemjölet, spara lite till utbakningen. Arbeta degen smidig för hand eller i maskin tills degen släpper bunkens kanter. Låt degen jäsa övertäckt ca **30 min**.
3. **Fyllning:** Rör matfettet smidigt med kanel och socker.
4. Ta upp degen på arbetsbänk och knåda den smidig med resterande mjöl. Kavla ut degen till en platta, ca 30x40 cm (för 20 st). Bred på fyllningen och rulla ihop från långsidan. Skär rullen i ca 2 cm breda bitar. Lägg bitarna med snittytan uppåt på en bakplåtspappersklädd plåt eller i bullformar av papper.
5. Låt bullarna jäsa under bakduk ca **20 min**.
6. **Pensling:** Pensla bullarna med uppvispat ägg och strö över lite pärlsocker. Grädda bullarna mitt i ugnen i **250°C**, **ca 8 min**. Låt kallna på galler under bakduk innan de packas i påse eller burk med lock.
